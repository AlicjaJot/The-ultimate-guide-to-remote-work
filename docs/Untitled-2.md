---
title: Co daje Karta Polaka?
layout: default
nav_order: 3
---

# Co daje Karta Polaka?

Posiadacz Karty Polaka posiada pierwszeństwo w rozpatrywaniu jego sprawy o przyznanie świadczenia pieniężnego udzielanego w ramach pomocy dla Polaków pozostających za granicą.

Osoba ta zyskuje prawo do podejmowania kształcenia na zasadach obowiązujących również Polaków, ale nie traci możliwości ubiegania się o stypendia i inne zapomogi pieniężne związane z edukacją i przeznaczone dla cudzoziemców.

Cudzoziemiec, który po otrzymaniu Karty Polaka postanowi zamieszkać w naszym kraju, może wnioskować o przyznanie świadczenia pieniężnego, które pomoże mu w częściowej spłacie kosztów osiedlenia się i życia. Środki te państwo wypłaca nie dłużej niż łącznie przez 9 miesięcy i przeznaczane są one zarówno na wnioskodawcę, jak i jego małżonka oraz każde niepełnoletnie dziecko będące pod ich opieką.

Wysokość takiej zapomogi jest następująca:

Pierwsze 3 miesiące – 50% stawki wynagrodzenia minimalnego obowiązującej w dniu złożenia wniosku o zapomogę.
Od 4. do 9. miesiąca – 60% obecnej stawki wynagrodzenia minimalnego.

Otrzymanie świadczenia pieniężnego opisanego wyżej wiąże się z uzyskaniem przez cudzoziemca pozwolenia na pobyt stały na terytorium kraju.
